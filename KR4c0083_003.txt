# -*- mode: mandoku-view; -*-
#+TITLE: 唐孫樵集
#+DATE: 2015-09-11 08:37:58.670861
#+PROPERTY: ID KR4c0083
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0191-003唐孫樵集-卷第三.
<pb:KR4c0083_SBCK_003-1a>¶
唐孫樵集第三卷¶
　　書何易于¶
　　書田將軍邊事¶
　　書褒城驛壁¶
　　　書何易于¶
何易于嘗爲益昌令縣距剌史治所四十¶
里城嘉陵河南剌史崔朴嘗乘春自上游¶
<pb:KR4c0083_SBCK_003-1b>¶
多從賓客歌酒泛舟東下&KR0033;出益昌旁至¶
則索民挽舟易于卽腰笏引舟上下剌史¶
驚(一下有/呌字)問狀易于曰方春百姓不耕卽¶
蠶隙不可奪易于爲屬令當其無事可以¶
充役剌史與賓客跳出舟偕騎還去益昌¶
民多卽山樹茶利私自入㑹鹽鐡官奏重¶
𣙜筦詔下所在不得爲百姓匿易于視詔¶
<pb:KR4c0083_SBCK_003-2a>¶
曰益昌不征茶百姓尚不可活矧厚其賦¶
以毒民乎命吏剗去吏爭曰天子詔所在¶
不得爲百姓匿今剗去罪愈重吏止死明¶
府公(一下有/寧字)&KR0693;竄海裔耶易于曰吾寧愛¶
(一作/顧)一身以毒一邑民乎亦不使罪蔓爾¶
曹即自縱火焚之觀察(文粹/作風)使聞其狀以¶
易于挺身爲民卒不加劾邑民死喪子弱¶
<pb:KR4c0083_SBCK_003-2b>¶
業破不能具葬者易于輒出俸錢使吏爲¶
辦百姓入常賦有垂白僂杖者易于必召¶
坐(一本下/有與字)食問政得失庭有競民易于皆¶
(文粹/作輒)親自與語爲指白枉&KR0033;罪小者勸大¶
者杖悉立遣之不以付吏治益昌三年獄¶
無繫民民不知役攺綿州羅江令其(一作/故)¶
治視益昌是時故(一無/故字)相國裵公剌史(文/粹)¶
<pb:KR4c0083_SBCK_003-3a>¶
(作出鎭/二字)綿州獨能嘉易于治嘗從觀其政¶
道(一作/導)從不過三人其全(一作/察)易于廉如¶
是(一本作易于/廉約如此)㑹昌五年樵道過(一作/道)出益¶
昌民有能言而易于治狀者且曰天子設¶
上下考以勉吏而易于考止中上何哉樵¶
曰易于督賦如何曰上(一作/止)請常(一作貸/亦作緊)¶
期不欲緊(一作/堅)繩百姓使賤(一作/賦)出粟帛¶
<pb:KR4c0083_SBCK_003-3b>¶
督役如何曰度支費不足遂出俸錢冀優¶
貧民饋給徃來權𫝑如何曰傳符外一無¶
所與擒盜如何曰無盜樵曰予居長安歲¶
(一作/年)聞給事中校考則曰某人爲某縣得¶
上下考由考(一作某人/由上下考)得某官問其政則¶
曰某人能督賦先期而畢某人能督役省¶
度支費某人當道能得往來逹官爲好言¶
<pb:KR4c0083_SBCK_003-4a>¶
某人能擒若干盜反若干盜(一無上/四字)縣令¶
得上下考者如此邑民不對笑去樵以爲¶
當世(一下有/在字)上位者皆知求才(一作/財字)爲切¶
至如緩急補吏則曰吾患無以共治膺命¶
舉賢則曰吾患無以塞詔及其有之知者¶
何人哉繼而言之使何易于不有得於生¶
必有得死者有史官在¶
<pb:KR4c0083_SBCK_003-4b>¶
　　　書田將軍邊事¶
背臨卭南馳越二百里得嚴道郡實與沉¶
黎越巂俱爲邊城迫(一作/逼)於羣蠻田在賓¶
將軍剌嚴道三年能條悉南蠻事爲樵言¶
曰巴蜀西迫(一作/逼)于戎南迫(一作/逼)于蠻宜¶
有以制之者當廣德建中之(一本無/之字)間西¶
戎兩飲馬於岷江其衆如蟻前鋒魁徤皆¶
<pb:KR4c0083_SBCK_003-5a>¶
擐五屬之甲持倍尋之㦸徐呼按(文粹/作接)步¶
且戰且進蜀兵(一無/兵字)遇鬭如值橫堵羅戈¶
如林發矢如蝱皆折刃吞(一作/失)鏃不能斃¶
一戎而況䧟其陣乎然其戎兵踐吾地日¶
深而疫死日衆即自度不能留亦輒引去¶
故蜀人爲之語曰西戎尚可南蠻殘我自¶
南康公鑿青谿道以和羣蠻俾由蜀而貢¶
<pb:KR4c0083_SBCK_003-5b>¶
又擇羣蠻子弟叢(一作/聚)于錦城使習書筭¶
業就輒去復以他繼如此垂五十年不絶¶
其來則其學於蜀者不啻千百故其國人¶
皆能習知巴蜀土風山川要害文皇帝三¶
年南巢果能大入成都門其三門四日而¶
旋(大人成都是一句門其三門是一句文/粹削其三門三字不成語文𫟍可證)¶
其所剽掠自成都以南越嶲以北八百里¶
<pb:KR4c0083_SBCK_003-6a>¶
之間民畜爲空加以敗卒貧民持兵羣聚¶
因緣刼殺官不能禁由是西蜀十六州至¶
今爲病自是以來羣蠻常有屠蜀之心居¶
則息畜聚粟動則練兵講戰(一作/武)而又俾¶
其習於蜀者伺連帥之間隙察兵賦之虚¶
實或聞蜀之細民苦於重征且將啓之以¶
幸非常(自註/李丞相固言鎭西時有編/民李權者遣子齎書通蠻言蜀無)¶
<pb:KR4c0083_SBCK_003-6b>¶
(備可取狀邊城獲之按問得實/遂棄市至今或有踵其所爲者)吾不知羣¶
蠻此舉大劒以南爲國家所有乎且每歲¶
發卒以戍南者皆成都頑民飽稻飫豕十¶
九如瓠雖知鉦皷之數不習山川之險吾¶
嘗伺其來朔風正嚴緩歩坦途日次一舍¶
固巳呀然汗矣而況歷重阻即嚴程朿甲¶
而趨扶㦸而鬭耶加以爲將者刻薄以自¶
<pb:KR4c0083_SBCK_003-7a>¶
入餽運(一作/餫)者縱吏而(一作/以)䑕竊縣官當¶
給帛則以苦(文粹/作踈)而易良當賑粟則以砂¶
而參粒(自註/每歲當給帛主將輒先市/輕帛以易其重帛然後散諸邊卒)¶
(當給糧丁吏必先盜其米然後以/砂補其數以給邊卒常以爲怨)如此則¶
邊卒將怨望之不暇又安能(一作/得)殊死而¶
力戰乎此巴蜀所以爲憂也樵曰誠如將¶
軍言苟爲國家計者孰若詔嚴道沈黎越¶
<pb:KR4c0083_SBCK_003-7b>¶
嶲三城太守俾度其要害按其壁壘得自¶
募卒以守之且兵籍於郡則易爲役卒出¶
於邊則習其險而又各於其部繕相美地¶
分卒爲屯春夏則耕蠶以資衣食秋冬則¶
嚴壁以俟冦虜連帥卽能督之歲遣廉白¶
吏視其卒之有無劾其守之不法者以聞¶
如此則縣官無餽運之費奸吏無因縁之¶
<pb:KR4c0083_SBCK_003-8a>¶
盜兵足食給卒無胥(一無/胥字)怨於將軍何如¶
(一作則/如之何)田將軍曰如此何患言卒遂書¶
　　　書褒城驛壁¶
褒城驛號天下第一及得寓目視其沼則¶
淺混而汙(一作/芧)視其舟則離敗而膠庭除¶
甚蕪堂廡甚殘(一作/淺)烏覩其所謂宏麗者¶
訊於驛吏則曰忠穆公嘗牧梁州以褒城¶
<pb:KR4c0083_SBCK_003-8b>¶
控三(文粹/作二)節度治所龍節虎旗馳驛奔軺¶
以去以來轂交蹄劘由是崇侈其驛以示¶
雄大蓋當時視他驛爲壯且一歲賓至者¶
不下數百輩苟夕得其庇饑得其飽皆暮¶
至朝去(文𫟍下/有者字)寧有顧惜心耶至如棹舟¶
則必折篙破舷碎鷁而後止魚釣則必枯¶
泉汨泥盡魚而後止至有飼馬於軒宿隼¶
<pb:KR4c0083_SBCK_003-9a>¶
於堂凡所以汙敗室廬糜毁器用官小者¶
其下雖氣猛可制官大者其下益㬥橫難¶
禁由是日益破碎不與曩類其(集作/某)曹八¶
九軰雖以供饋之隟(文𫟍/作葺)一二力(無一二/力三字)¶
治之其能補數十百人殘㬥乎語未既有¶
老甿笑於㫄且曰舉今州縣皆驛(文粹/作役)也¶
吾聞開元中天下冨蕃號爲理平踵千里¶
<pb:KR4c0083_SBCK_003-9b>¶
者不裹糧長子孫者不知兵今者天下無¶
金革之聲而戸口(文𫟍作/編戸)日益破壃場無¶
侵削之虞而墾田日益寡生民日益困財¶
力日益竭其故何哉凡與天子共治(文𫟍/作理)¶
天下者剌史縣令而已以其耳目接於民¶
而政令速於行也今朝廷命官既巳輕任¶
剌史縣令而又促數於更易且剌史縣史¶
<pb:KR4c0083_SBCK_003-10a>¶
遠者三歲一更近者一二歲再更故州縣¶
之政苟有不利於民可以出意革去其甚¶
者(文𫟍無甚/者二字)在剌史曰我明日卽去何用¶
如此在縣令亦曰明日我卽去何用如此¶
當愁醉醲當饑飽鮮(文𫟍作愁當/醉饑當飽)囊帛櫝¶
(文𫟍/作匱)金笑與秩終嗚呼州縣眞驛(文𫟍/作其)耶¶
矧更代之隙黠吏因緣恣爲奸欺以賣州¶
<pb:KR4c0083_SBCK_003-10b>¶
縣者乎如此而欲望生民不困財力不竭¶
戸口不破墾田不寡難哉予既揖退老甿¶
條其言書于褒城驛屋壁¶
　　　　　　　　　乙丑春吳馡攷¶
　訂鋟於石香館¶
唐孫樵集第三卷¶
