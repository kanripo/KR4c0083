# -*- mode: mandoku-view -*-
#+TITLE: 孫可之集
#+DATE: 2015-09-23 10:18:55
#+PROPERTY: JUAN 2

<md:KR4c0083_SBCK_002-1a>¶　　與李諫議行方書¶
樵嘗為日蝕書以為國家設諫官期換君¶心之非不以
一咈其言而怠於諫即繼以¶死非其職耶執事居其官
亦嘗有意於此¶乎開元之間豈待諫官而後言耶苟立
天¶子廷者皆開口奮舌爭於上前故自貞觀¶以還開元
<pb:KR4c0083_WYG_002-1b>
之政最為修明及林甫舞智以<md:KR4c0083_SBCK_002-2a>¶固權張詐以聾上於是
膠羣僚之口縛諫¶官之舌且以法中敢言者由是林甫
之惡¶熾而勿復聞禄山之逆祕而勿復知天寳¶之政由
此而荒矣今者下無林甫遏諫之¶權上有開元虚巳之
勞如此則叙立朝廷¶者皆得道上是非不顧時忌矧執
事官曰¶諫議哉執事卒不能言避其官而逃<md:KR4c0083_SBCK_002-2b>¶其禄可也
他官秩優而位崇者豈少耶今¶年三月上嘗欲營治國
門執事尚諫罷之¶今詔營廢寺以復羣髠三年之間斤
<pb:KR4c0083_WYG_002-2a>
斧之¶聲不絶度其經費豈特國門之廣乎稽其¶所務豈
特國門之急乎何執事在國門則¶知諫在復寺則緘黙
勇其細而怯其大豈¶諫議大夫職耶樵以為大蠧生民
者不過<md:KR4c0083_SBCK_002-3a>¶羣髠武皇帝發憤除之冀活疲甿今天下¶之民
喘未及息國家復欲興旣除之髠以¶重困之将何致民
之蕃冨乎樵不知時態¶竊所憤勇故作奏書一通以明
羣髠大蠧¶之由生民重困之源無路上聞輒以愚¶獻執
事倘以樵書不為狂試入為上言¶其畧<md:KR4c0083_SBCK_002-3b>¶
<pb:KR4c0083_WYG_002-2b>
　　與髙錫望書¶
文章如面史才最難到司馬子長之地千¶載獨聞得揚
子雲唐朝以文索士二百年¶間作者數十輩獨髙韓吏
部吏部修順宗¶實録尚不能當班堅其能與子長子雲
相¶上下乎足下乃小史尚宜世嗣史法矧足¶下才力雄
獨意語橫闊嘗序義復岡及樂<md:KR4c0083_SBCK_002-4a>¶武事其說要害在樵宜
一二百言者足下¶能數十字輒盡情狀及意窮事際反
若有¶千百言在筆下足下齒髮未及壯其所得¶如此則
<pb:KR4c0083_WYG_002-3a>
不知子長子雲當足下年齒時文¶章果何如也然足下
所傳史法與樵所聞¶者異耶古史有直事俚言者有文
飾者乃¶特紀前人一時語以立實録非為俚言奇<md:KR4c0083_SBCK_002-4b>¶健能
為史筆精魄故其立言序事及出沒¶得失皆字字典要
何嘗以俚言汨其間哉¶今世俚言文章謂得史法因牽
韓吏部曰¶如此如此樵不知韓吏部以此欺後學耶¶韓
吏部亦未知史法邪又史家紀職官山¶川地理禮樂衣
服亦宜直書一時制度使¶後人知某時如此某時如彼
<pb:KR4c0083_WYG_002-3b>
不當以秃屑<md:KR4c0083_SBCK_002-5a>¶淺俗則取前代名品以就簡絶夫史¶家條
序人物宜存警訓不當徒以官大寵¶濃講文張字故大
惡大善雖賤必紀尸生¶浪職雖貴得黜至如司馬遷序
周繆班孟¶堅傳蔡義尚可用耶為史官者明不顧刑¶辟
幽不見神怪若梗避于其間其書可燒¶也古者國君不
得視史今朝廷以宰相監<md:KR4c0083_SBCK_002-5b>¶撰大丈夫當一時寵遇皆欲
齊政房杜躋¶俗太平孰能受惡於不隱乎古者七十子¶
不與筆削今朝廷以史館叢文士儒家擅¶一時胸臆皆
<pb:KR4c0083_WYG_002-4a>
欲各任憎愛手出白黑孰能¶專門立言乎樵未知唐史
誠何如也樵雖¶承史法於師又嘗熟司馬遷揚子雲書
然¶才韻枯梗文過乎質嘗序廬江何易于首<md:KR4c0083_SBCK_002-6a>¶末千言貴
文則䘮質近質則太秃刮垢磨¶痕卒不到史獨謂足下
才力天出最與史¶近故以樵所授於師者致足下¶
　　寓汴觀察判官書¶
大梁居東諸侯兵最為雄軍候乘權肆豪¶奴視州縣官
州縣官即熛縮自下美言立¶聞觀察使徃徃得上下考
<pb:KR4c0083_WYG_002-4b>
即欲認官為治<md:KR4c0083_SBCK_002-6b>¶必為軍候所傾折大者至奪觀察使小
者¶至為軍人所繫辱州縣官格手失職不敢¶與抗由是
軍候得侵繩平民鞠訊授¶辭徃徃獄至數百不以時省
以故平民益¶畏軍候至不知有觀察使矧州縣官耶國¶
家設州縣官以治平民豈以屬之軍乎今¶京兆二十四
縣半為東西軍所奪然亦不<md:KR4c0083_SBCK_002-7a>¶過籍占編民翼蔽懇田其
辭獄曲直尚歸¶京兆今汴軍所侵州縣者反愈東西軍
士¶大夫叢居未嘗不病東西軍侵州縣事及¶自提兵符
<pb:KR4c0083_WYG_002-5a>
則不知有以規畫之矧天子之¶貴耶執事三從事盧公
其所以佐盧公使¶炳炳不磨於世者襄陽南渡之民皆
能道¶之今居汴有日而曾無所聞豈屑屑未暇<md:KR4c0083_SBCK_002-7b>¶耶執事
宜亟以前之所陳辨之盧公稍稍¶奪左右軍候權且使
繫獄者不得治於軍¶門凡當𨽻州縣者悉索歸之使軍
自軍州¶縣自州縣無相奪也今執事官曰判官察¶州縣
事正執事職幸無忽¶
　　與賈希逸書
<pb:KR4c0083_WYG_002-5b>
主數足下曩者樵耳足下聲憤足下售於<md:KR4c0083_SBCK_002-8a>¶時何晚及目
足下五通五十篇則足下困¶十上亦宜矣物之精華天
地所祕惜¶故䝉金以砂錮玉以璞珊瑚之叢必茂重¶溟
夜光之珠必含驪龍抉而不巳櫝而不¶知止不窮則禍
天地讎也文章亦然所取¶者廉其得必多取者深其身
必窮六經作¶孔子削迹不粒矣孟子述子車坎軻齊魯<md:KR4c0083_SBCK_002-8b>¶矣馬遷以史記禍班固以西漢禍揚雄以¶法言太𤣥窮
元結以浯溪碣窮陳拾遺以¶感遇窮王勃以宣尼廟碑
<pb:KR4c0083_WYG_002-6a>
窮玉川子以月¶蝕詩窮杜甫李白王江寧皆相望於窮
者¶也天地其無意乎今足下立言必奇摭意¶必深抉精
剔華期到聖人以此賈於時釣¶榮邀富猶欲疾其驅而
方其輪若曰爵禄<md:KR4c0083_SBCK_002-9a>¶不動於心窮達與時上下成一家書
自期¶不朽則非樵之所敢知也嗚乎孤進患心¶不苦及
其苦知者何人古人抱玉而泣樵¶捧足下文能不濡睫
懼足下自持也淺且¶疑其道不固因歸五通不得無言¶
　　與王霖秀才書
<pb:KR4c0083_WYG_002-6b>
太原君足下雷賦逾千六言推之大易參<md:KR4c0083_SBCK_002-9b>¶之𤣥象其旨
甚㣲其辭甚奇如觀駭濤於¶重溟徒知褫魄眙目莫得
畔岸誠謂足下¶怪於文方舉降旗將大誇朋從間且疑
子¶雲復生無何足下繼以翼旨及雜題十七¶篇則與雷
賦相闊數百里足下未到其壼¶則非樵所敢與知既入
其城設不如意亦¶宜上下銖兩不當如此懸隔不知足
下以<md:KR4c0083_SBCK_002-10a>¶此見嘗耶抑以背時戾衆且欲哺粕啜醨¶以其苟
合耶何自待則淺而徇人反深鸞¶鳳之音必傾聽雷霆
<pb:KR4c0083_WYG_002-7a>
之聲必駭心龍章虎¶皮是何等物日月五星是何等象
儲思必¶深摛辭必髙道人之所不道到人之所不¶到趨
怪走奇中病歸正以之明道則顯而¶微以之揚名則乆
而傳前輩作者正如是<md:KR4c0083_SBCK_002-10b>¶譬玉川子月蝕詩楊司城華山
賦韓吏部¶進學解馮常侍清河壁記莫不拔地倚天¶句
句欲活讀之如赤手捕長蛇不施控騎¶生馬急不得暇
莫不捉搦又如逺人入太¶興城茫然自失詎比十家縣
足未及東郭¶目巳極西郭耶樵嘗得為文眞訣於來無
<pb:KR4c0083_WYG_002-7b>
擇來無擇得之於皇甫持正皇甫持正得<md:KR4c0083_SBCK_002-11a>¶之於韓吏部
退之然樵未始與人言及文¶章且懼得罪於時今足下
有意於此而自¶疑尚多其可無言乎樵再拜¶
　　與友人論文書¶
嘗與足下評古今文章似好惡不相闊者¶然不有所竟
顧樵何所得哉古今所謂文¶者辭必髙然後為奇意必
深然後為工煥<md:KR4c0083_SBCK_002-11b>¶然如日月之經天也炳然如虎豹之異
犬¶羊也是故以之明道則顯而微以之揚名¶則乆而傳
<pb:KR4c0083_WYG_002-8a>
今天下以文進取者嵗叢試於¶有司不下八百輩人人
矜執自大所得故¶其習於易者則斥澀艱之辭攻於難
者則¶鄙平淡之言至有破句讀以為工摘俚語¶以為奇
秦漢巳降古文所稱工而奇者莫<md:KR4c0083_SBCK_002-12a>¶若揚馬然吾觀其書
乃與今之作者異耳¶豈二子所工不及今之人乎此樵
所以惑¶也當元和長慶之間達官以文馳名者接¶武於
朝皆開設戶牖主張後進以磨定文¶章故天下之文薰
然歸正洎李御史甘以¶樂進後士飄然南遷由是達官
<pb:KR4c0083_WYG_002-8b>
皆闔關齚¶舌不敢上下後進宜其為文者得以盛任<md:KR4c0083_SBCK_002-12b>¶其
意無所取質此誠可悲也足下才力雄¶健意語鏗耀至
於發論尚徃往為時俗所¶拘豈所謂以黃金注者昏耶
顧頑朴無所¶知曉然嘗得為文之道於來公無擇來公¶
無擇得之皇甫公持正皇甫持正得之韓¶先生退之其
所聞者如前所述豈樵所能¶臆說乎
　
　孫可之集巻二
