# -*- mode: mandoku-view; -*-
#+TITLE: 唐孫樵集
#+DATE: 2015-09-11 08:37:58.823738
#+PROPERTY: ID KR4c0083
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0191-007唐孫樵集-卷第七.
<pb:KR4c0083_SBCK_007-1a>¶
唐孫樵集第七卷¶
　　序西南夷¶
　　序陳進士舉¶
　　寓居對¶
　　乞巧對¶
　　　序西南夷¶
道齊之東偏泛鉅海不知其幾千里其島¶
<pb:KR4c0083_SBCK_007-1b>¶
夷之大者曰新羅由蜀而南逾昆明涉不¶
毛馳七八千里其羣蠻之雄者曰南詔是¶
皆鳥獸之民鴂舌言語難辨皮服獷悍難¶
化其素風也唐宅有天下二國之民率以¶
儒爲教先彬彬然與諸夏肖矣其新羅大¶
姓士有觀藝上國科舉射䇿與國士偕鳴¶
者載籍之傳蔑然前聞夫其生窮海之中¶
<pb:KR4c0083_SBCK_007-2a>¶
託瘴野之外徒知便弓馬校戰獵而巳烏¶
識所謂文儒者哉今抉獸心而知禮節褫¶
左衽而同衣服非皇風遠洽耶嘗聞化之¶
所被雖草木頑石飛&KR0709;異彚咸知懷德於¶
是乎有殊能詭形之効祉者二國之爲其¶
瑞與夫瑞之出不孤將必有類者則&KR0067;朔¶
之隅不懷之倫其嚮風仰流歸吾化哉世¶
<pb:KR4c0083_SBCK_007-2b>¶
之言唐瑞者徒曰肉角格六德稼天酒泫¶
庭&KR0080;巢神禽樵則曰二國文學也¶
　　　序陳生舉進士¶
夫物不得以時而發其發必熾風時溪谷¶
飀飀習習卽不得遂作必飄忽源泉混混¶
然堤防陂蓄波決壅缺亦不可遏於其人¶
也亦然潁川陳君學積乎勤藝高乎專喪¶
<pb:KR4c0083_SBCK_007-3a>¶
家途歉志用不通鬱然而居者有年矣累¶
爲連帥賓禮貢之天子齎咨喑嗚輒以窮¶
盡今年稍始克偕計吏僶勉上道久憤湮¶
鬱一旦決發若風波之得宣洩吁可當耶¶
名光耀乎天庭聲飛馳乎海浦其在此行¶
矣然君子學道以循禄端巳以售道不肯¶
尺枉以蘄尋&KR0033;况突梯滑稽以苟得與君¶
<pb:KR4c0083_SBCK_007-3b>¶
其勉之樵弱弓蓬矢難以妄彀徒善君之¶
引滿强勁指期命中於行不能無述¶
　　　寓居對¶
長安寓居闔戸諷書悴如凍灰癯如稿柴¶
志枮氣索怳怳不樂一旦有曾識面者排¶
戸入室咤駭唧唧且曰憊耶餓耶何自殘¶
耶則對曰樵天付窮骨宜安守拙無何提¶
<pb:KR4c0083_SBCK_007-4a>¶
筆入貢士列抉文倒魄讀書爛舌十試澤¶
宫十黜有司知已日懈朋徒分離矧遠來¶
關東橐裝鎻空一入長安十年屢窮長日¶
猛赤餓腸火迫滿眼花黒晡西方食暮雪¶
嚴冽入夜斷骨穴衾敗褐到曉方活古人¶
取文其責葢輕一篇跳出至死馳名今人¶
取文章章貴奇一句戾意巻前知解言念¶
<pb:KR4c0083_SBCK_007-4b>¶
每歲徂春背暑洗剔精魂澄拓襟慮曉窻¶
夜燭上下雕斵摭言必高儲思必深字字¶
磨校以牢知音况榮辱撓其外得失戕其¶
內機穽在乎足鋒刃在乎背吾非檻豕籠¶
雛其能窮而反䛕乎客退遂書几爲歌曰¶
肥於貌孰與肥其道求於人孰與求於身¶
處乎出乎孰爲得而孰爲失乎¶
<pb:KR4c0083_SBCK_007-5a>¶
　　　乞巧對¶
孟秋暮天當庭布筵有&KR0050;於盤有果於盆¶
拜而言若祈於神者從而問之對曰七夕¶
祈巧祀也若有求乎樵應之曰吾守吾拙¶
以全吾節巧如可求適爲吾羞彼巧在言¶
便便翻翻出口簧然媚於人間革白成黑¶
蠱&KR0033;殘德譽跖爲聖譛回爲賊離間君親¶
<pb:KR4c0083_SBCK_007-5b>¶
賣亂家國彼巧在文摘奇搴新轄字束句¶
稽程合度磨韻調聲決濁流淸雕枝鏤英¶
花鬭窠明至有破經碎史稽古倒置大類¶
於俳觀者啓齒下醨沈謝上殘騷雅取媚¶
於時古風不歸彼巧在官竊譽假善齚舌¶
鉗口媚竈賂權忍耻受侮愧畏如䑕望塵¶
掃門指期九遷君納於逹贊唱菲菲翫世¶
<pb:KR4c0083_SBCK_007-6a>¶
偷安敗俗紊官彼巧在工瓌詭不窮唾古¶
笑朴雕鎪錯落憑雲亘天㬦霍延綿窮侈¶
殫麗越禮踰制繡紋錦幅雲綃霧縠若出¶
鬼力大蠧婦織遂使俗尚浮&KR0990;名溺于奢¶
凋家磨國未騁胷臆蠱于化源戕此民力¶
由此觀之巧何足云吾寳吾拙雖與事闊¶
優游經史卧雲嘯月九衢喧喧夾路朱門¶
<pb:KR4c0083_SBCK_007-6b>¶
曉鼓一發車馳馬奔予方高枕偃然就寢¶
腹搖鼻息夢到鄉國槐花撲庭鳴蜩噪晴¶
懷軸囊剌門門買聲方子屏居詠歌吾廬¶
對松欹石莫知其餘上天付性吾豈無命¶
何求於巧以撓吾靜吾方欲上呌帝閽以¶
窒巧門使天下人各歸其根無慮無思其¶
樂怡怡耕食織衣如上古時巧乎巧乎將¶
<pb:KR4c0083_SBCK_007-7a>¶
何所施爲¶
　　　　　　　　　乙丑春吳馡攷¶
　訂鋟於石香館¶
唐孫樵集第七卷¶
<pb:KR4c0083_SBCK_007-7b>¶
